#### Sekolah anda telah mengadakan Hari Kantin pada minggu lepas. Sebagai setiausaha Hari Kantin. anda telah diminta untuk menulis laporan tentang program-program yang dijalankan pada hari tersebut. Tulis laporan itu selengkapnya

<center><u>Laporan Program Hari Kantin Sekolah Menengah Foon Yew</u></center>

Sekolah Menengah Foon Yew telah mengadakan Hari Kantin pada 28 Julai 2022 di Dewan sekoIah. Majlis Hari Kantin telah dirasmikan oleh Pengerusi Persatuan Ibu Bapa dan Guru (PIBG) Sekolah Menengah Foon Yew. Majlis Hari Kantin telah dimulakan tepat pada pukul 8.00 pagi dan tamat pada pukul 2.00 petang. Semua guru terlibat dalam aktiviti Hari Kantin dengan bantuan para pelajar yang dipilih oleh guru-guru berkenaan. 

Antara program yang telah dijalankan semasa Hari Kantin ialah pesta jualan makanan dan minuman serta pelbagai cenderamata. Makanan pelbagai kaum disediakan oleh para guru dan pelajar seperti nasi lemak, Iaksa, capati, mihun, keropok, Iekor dan kuih bulan. Ada juga gerai yang menjual makanan tradisi pelbagai kaum seperti lemang, wajik,  penganan dan sebagainya. Para pengunjung berpuas hati dengan kepelbagaian makanan yang dijual semasa Hari Kantin.

Selain itu, pada tahun ini terdapat banyak cenderamata dijual seperti anak patung, rantai kunci, baju-T, alat tulis yang bercetak nama sekolah, kad dan pelekat bergambar. Dengan harga yang berpatutan, kedai-kedai cenderamata ini sentiasa penuh dengan pelanggan terutama dalam kalangan pelajar sekolah dan kanak-kanak. Walau bagaimanapun, sambutan paling hebat dilihat di gerai makanan dan minuman kerana keghairahan pengunjung untuk merasai juadah yang dijual oleh warga sekolah. Dalam hal ini. para pelajar dapat mengenali makanan tradisi kaum Iain di negara ini.

Program lain yang diadakan sempena Hari Kantin ialah aktiviti permainan. Sebagai contohnya rumah hantu yang dijalankan oleh Persatuan Sejarah dan Geograï¬. Bayaran yang dikenakan untuk masuk ke rumah hantu adalah sebanyak RM2. Banyak pengunjung beratur di Iuar kelas untuk merasai pengalaman seram apabila berada di dalam rumah hantu. Rata-rata pengunjung menyatakan bahawa mereka berasa seolah-olah berada di dalam sebuah rumah lama yang penuh dengan hantu-hantu yang menyeramkan.

Sebagai acara selingan pada hari tersebut, Kelab Muzik sekolah telah memainkan Iagu-Iagu mengikut pennintaan para pelajar dan pengunjung. Bayaran yang dikenakan adalah sebanyak 50 sen untuk sebuah Iagu. Para pelajar paling menyukai aktiviti ini kerana nama pembeli dan penerima Iagu disebut oleh juruhebah yang bertugas. Dalam segmen ini, banyak guru menerima Iagu daripada para pelajar dengan ucapan terima kasih kerana telah membimbing mereka dalam bidang pelajaran.

Akhir kata, Hari Kantin yang dijalankan berjaya mengutip hasil yang melebihi sasaran yang ditetapkan oleh pihak sekolah. Keseluruhan kutipan untuk Hari Kantin adalah sebanyak RM30,000. Pihak sekolah telah menyasarkan kutipan sebanyak RMI5.000. Pencapaian ini membanggakan pihak sekolah yang diibaratkan seperti kecil tapak tangan, nyiru ditadahkan.

Dilaporkan oleh,                                                                                          20 SEPTEMBER 2016s

...........................
(SITI PETIMAH BINTI IBRAHIH)
Setiausaha Hari Kantin,
Sekolah Menengah Foon Yew.
